---
title: Artefakty
date: 2017-07-27 15:00 +01:00
modified: 
tags: [produktywnosc]
description: 
image: 
---
## **Czym jest artefakt?**

W zależności od kontekstu, może to być "wytwór ręki ludzkiej, każdy przedmiot wykonany lub zmodyfikowany przez człowieka, a następnie odkryty w wyniku badań archeologicznych." \[1\], lub "niepożądany czynnik, ujawniający się w trakcie empirycznych badań naukowych, zniekształcający przedmiot badań, wnoszący do badań element, który realnie nie istnieje"\[2\]. Również w świecie fantasy (gier RPG / filmów etc.) jest to zwykle bardzo cenny i trudny do pozyskania "przedmiot" o potężnej mocy.

Istnieje jeszcze jedna definicja artefaktu (tym razem ze  świata IT), której chciałbym użyć jako porównania, do przedstawienia pewnej koncepcji.

**Artefakt** - jeden z wielu faktycznych / namacalnych produktów ubocznych stworzonych w trakcie tworzenia oprogramowania (np. plan projektu, diagramy klas itp.)\[3\].

Dlaczego taka definicja? Chciałbym Ci przedstawić koncepcje "zbierania" artefaktów potrzebnych do realizacji określonego celu (tą technikę przekazał mi jeden z moich kierowników, dla mnie okazała się być bardzo wartościowym dodatkiem do zwykłego planowania zadań).  Jeżeli kiedykolwiek grałeś / grałaś w grę komputerową „Baldur’s Gate” Piotr Fronczewski przypominał Ci, że „przed wyruszeniem w drogę należy zebrać drużynę” - [https://www.youtube.com/watch?v=Ph0yhtZDWIQ](https://www.youtube.com/watch?v=Ph0yhtZDWIQ)

Podobnie z większymi projektami / decyzjami w życiu, przed rzuceniem się na głęboką wodę dobrze by było się przygotować – zebrać potrzebne artefakty.

Poniżej znajdziesz, przykład celu i artefaktów które mogą okazać się pomocne w jego realizacji. Wymienione artefakty, wiedza i umiejętność wykorzystania tej wiedzy w praktyce z definicji ma pomóc w późniejszej realizacji celu. Pamiętaj jednak, że artefakt nie jest rzeczą niezbedną, ale może znacząco ułatwić drogę, to czy będziesz chciał / chciała poświęcić czas / pieniądze itp. na jego realizacje zależy tylko od Ciebie.

**Cel**: Założenie i prowadzenie własnej działalności gospodarczej

**Artefakty:**

- \[Wiedza\] Jak wyglądała droga innych przedsiębiorców w ich firmach (3 – 5 osób; rozmowa)
    - Czego się nauczyli prowadząc własną firmę?
    - Co z ich perspektywy jest ważne?
- \[Wiedza\] Metody pracy w zespole i zarządzanie ludźmi
- \[Wiedza\] Delegowanie zadań
- \[Warsztat\] Określenie jasnych zasad pracy i kompetencji
- \[Warsztat\] Wykorzystanie narzędzi, które wspomagają codzienną pracę
- \[Wiedza\] Poznanie swoich cech osobowości (16 typów osobowości / Strength Finders etc.)
- \[Warsztat\] Wykorzystanie swoich wiodących cech osobowości w codziennej pracy
- ...

Obecnie zawsze przy okazji stawiania sobie jakiegoś celu, zastanawiam się jakie artefakty są potrzebne do jego realizacji (które z nich można zakwalifikować jako niezbędnę a które jako "nice to have"), następnie jakie kroki / zadania muszę wykonać, których realizacja oznaczać będzie osiągnięcie celu.

Polecam Ci wypróbowanie tej techniki, daj znać czy sprawdza się u Ciebie a może masz swoje sprawdzone metody?

---
[1] [https://pl.wikipedia.org/wiki/Artefakt\_(archeologia)](https://pl.wikipedia.org/wiki/Artefakt_(archeologia))

[2] [https://pl.wikipedia.org/wiki/Artefakt\_(badania\_naukowe)](https://pl.wikipedia.org/wiki/Artefakt_(badania_naukowe))

[3] [https://en.wikipedia.org/wiki/Artifact\_(software\_development)](https://en.wikipedia.org/wiki/Artifact_(software_development))