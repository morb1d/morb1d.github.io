---
title: "Jednominutowy Menedżer - Notatka + Spostrzeżenia"
date: "2018-06-10"
categories: 
  - "notatki-z-ksiazek"
tags: 
  - "jednominutowy-menedzer"
  - "ksiazki"
  - "notatka"
  - "spostrzezenia"
  - "zarzadzanie"
coverImage: "Jednominutowy-Menedzer.png"
---

**Tytuł Polski:** Jednominutowy menedżer. Najpopularniejsza na świecie metoda zarządzania. **Tytuł Oryginału:** The One Minute Manager **Autor:** dr Ken Blanchard, Spencer Johnson **Link:** [Amazon](https://amzn.to/2wwR4cC), [Lubimy czytać](http://lubimyczytac.pl/ksiazka/153447/jednominutowy-menedzer-najpopularniejsza-na-swiecie-metoda-zarzadzania)

Książka, która z powodzeniem od ponad dwudziestu lat przybliża w przystępny i prosty sposób metody zarządzania. Jednominutowy menedżer, jest godną polecenia lekturą nie tylko dla osób które zarządzają zespołem, ale również dla osób które są częścią zespołu. Sposoby i uwagi przytoczone w książce z powodzeniem mają swoje zastosowanie w codziennych sytuacji.

## **Notatki - Jednominutowy Menedżer:**

3 kluczowe elementy w arsenale Jednominutowego Menedżera:

- Cele
- Pochwały
- Reprymendy

### **“Jednominutowe” Cele**

- ustalenie celów;
- ustalone cele powinny mieścić się na 1 kartce papiery i powinny być możliwe do przeczytania w ciągu 1 minuty;
- raz na jakiś czas znalezienie minuty, żeby zastanowić się nad wynikami i docenić to co się już osiągnęło;
- weryfikowanie, czy podejmowane działania odpowiadają założonym celom;

### **“Jednominutowe” Pochwały**

- informowanie / ustalenie z wyprzedzeniem o zamiarze przekazania oceny innej osobie;
- określenie co konkretnie się chwali;
- pochwała powinna zostać udzielona bezzwłocznie;
- uzasadnienie, dlaczego według nas ktoś zasługuje na pochwałę;
- określenie szerszego kontekstu - jakie znaczenie ma wykonana praca za którą stoi pochwała dla organizacji i innych współpracowników;
- kontakt fizyczny (uścisk dłoni / “poklepanie po plecach”) może wzmocnić przekaz;

### **“Jednominutowe” Reprymendy**

- informowanie / ustalenie z wyprzedzeniem o zamiarze przekazania oceny innej osobie;
- określenie co konkretnie zostało wykonane źle;
- reprymenda powinna zostać udzielona bezzwłocznie;
- określenie własnych uczuć związanych z reprymendą;
- udzielając reprymendy, skup się na konkretnej rzeczy - reprymenda dotyczy tylko tej jednej źle wykonanej akcji, warto podkreślić ogólny fakt, dobrze wykonywanej pracy przez daną osobę i zachęcić ją do dalszych starań;
- kontakt fizyczny (uścisk dłoni / “poklepanie po plecach”) może wzmocnić przekaz;

 

## **Moje spostrzeżenia - Jednominutowy Menedżer:**

 

### **W szczery, otwarty, konkretny i przede wszystkim bezzwłoczny sposób doceniaj koleżanki i kolegów z którymi pracujesz**

Ten punkt może być trochę podchwytliwy, jeżeli nie jesteś osobą która zarządza zespołem - nie znasz celów poszczególnych członków zespołu - ciężko jest czasami określić czy praca wykonana przez daną osobę to jest codzienny obowiązek czy może element, który zasługuje na pochwałę. Każda osoba będzie miała do tego indywidualne podejście, niemniej jednak, jeżeli zauważasz wykonanie jakiejś akcji, która w Twoim odczuciu kwalifikuje się do pochwały, nie czekaj.

### **Kontakt fizyczny (uścisk dłoni / “poklepanie po plecach”)**

Faktycznie, taka forma może wzmocnić przekaz, jednak sporo zależy od kultury (kraju / pochodzenia) w której stosujemy pochwały / reprymendy, nie zawsze takie zachowanie może być postrzegane jako coś pozytywnego lub oczekiwanego. Według mnie świetną sytuacją jest kiedy to osoba której udzielana jest pochwała / reprymenda wychodzi z taką inicjatywą - uścisk dłoni.

### **Forma udzielania pochwały / reprymendy**

Jeżeli osoba udzielająca pochwały / reprymendy byłaby moim kierownikiem, osobiście wolałbym formę słowną “w cztery oczy” lub gdy takie spotkanie nie jest możliwe - telefonicznie. Natomiast jeżeli opinia miałaby wyjść od koleżanki / kolegi z zespołu, nie widzę potrzeby formy słownej - to nie znaczy, że jest zła czy niepożądana. Warto zdawać sobie sprawę, że nie każdy może mieć śmiałość / siłę / chęć udzielenia pochwały lub reprymendy w sposób otwarty “twarzą w twarz”. Mówią, że papier wszystko przyjmie, to prawda, ale prawda jest również taka że przy formie pisanej, możesz lepiej dobrać słowa i nie martwiąc się o to czy ktoś dobrze zinterpretuje Twoją wypowiedź jasno zakomunikować co było dobrze / źle. Z drugiej strony jeżeli w zespole panuje dobra i otwarta atmosfera pochwały na forum publicznym nie są czymś rzadko spotykanym.

### **Jednominutowa pętla**

Cel -> Wykonanie -> Ok: Pochwała | Źle: Reprymenda, to wszystko działa i spełni swoje zastosowanie w momencie, kiedy cele są dobrze określone i obie strony wiedzą dokładnie jaki rezultat jest oczekiwany. Jeżeli nie wiesz co konkretnie, Twój menedżer rozumie przez dany cel, pytaj, w przeciwnym razie, może dojść do nieporozumienia.

### **Ustalenie z wyprzedzeniem o zamiarze przekazania oceny innej osobie**

Warto wcześniej ustalić fakt udzielania pochwał, reprymend. Jesteśmy tylko ludźmi, każdy z nas jest inny, dlatego też otwarta dyskusja na forum co do formy i sposobu udzielania pochwał / reprymend może nie być złym pomysłem.

 

## **Podsumowanie**

Jednominutowy Menedżer, szybka i krótka książka w formie opowiadania, bardzo polecam. Nie jest to almanach zarządzania niemniej jednak rady są tak uniwersalne i proste że żal byłoby nie skorzystać i nie spróbować, wdrożyć ich w codziennym życiu.

 

A Ty, miałeś/aś okazję zapoznać się z tą książką, co myślisz?

 

Pozdrawiam, Krzysiek
