---
title: "Podsumowanie Roku 2018"
date: "2018-12-28"
categories: 
  - "trzypoziomy"
tags: 
  - "2018"
  - "podsumowanie"
  - "rok"
coverImage: "PodsumowanieRoku2018.png"
---

Ostatnie dni grudnia, więc to już najwyższa pora na Podsumowanie Roku 2018. W tym wpisie znajdziesz:

- garść statystyk z blogów
- co się udało w 2018
- co się nie udało w 2018
- plany na 2019

  

### Statystyki Ważna Sprawa

#### blog.krzysztofbury.pl

- 1 300 użytkowników
- 2 200 sesji
- Współczynnik odrzuceń - 71,15%
- Długość sesji - 2 min 21 sek

![](https://lh4.googleusercontent.com/iWeFYuTIdq3tGdFaAhWcOiXKu_oTIdujbh710wckke3HjzhdOMKd6mIiJJPJzqAMUku1d-9n6cBc6IwyXhCJkkpCRDUYooYcPmXKDDC_ANSgmudIaqLVX8zxPdPVqNnktoM2z-b7)

Na początku roku zrobiłem pewne założenia względem powyższych statystyk, może kiedyś się tym podzielę. Fakt jest jednak taki, że nie udało mi się ich zrealizować o pomysłach na poprawę poniżej.  

#### 3 najczęściej czytane wpisy

- [Książka Idea i Fragment](https://blog.krzysztofbury.pl/2018/01/ksiazka-idea-i-fragment-wpis-1/)
- [Czym jest Gyshido](https://blog.krzysztofbury.pl/2018/03/czym-jest-gyshido-the-art-of-getting-your-shit-done/)
- [Jednominutowy Menedżer](https://blog.krzysztofbury.pl/2018/06/jednominutowy-menedzer/)

  

#### datacraze.pl

- 1 800 użytkowników
- 2 400 sesji
- Współczynnik Odrzuceń - 78,45%
- Długość sesji - 1 min 17 sek

![](https://lh6.googleusercontent.com/ux8dv6azD1Sx3_Nv9GmeIrdsGjo-MIas3byYAyD9UpyD-4OdfysjLyfPcsWvxsSo5h38-WQgBnOKNUqUBLpUrrvqgdvL24JHLYntLStOsBPOICbJlFMC8T9qTw6avx59BoQN4rsr)

Samograj moi mili, stosunkowo niewiele nowych wpisów a jednak ruch był. Tutaj popełniłem błąd, bardziej skoncentrowałem się na blogu prywatnym niż technicznym, a powinno być na odwrót.  

#### 3 najczęściej czytane wpisy

- [10 Essential Tools To Enhance Your Qlik Experience](http://datacraze.pl/2017/12/10-essential-tools-to-enhance-your-qlik-experience/)
- [Qlik Sense Repository Database Part-2 Essential Tables](http://datacraze.pl/2017/08/qlik-sense-repository-database-part-2-essential-tables/)
- [Qlik Sense Repository Database Part-1 Connection](http://datacraze.pl/2017/08/qlik-sense-repository-database-part-1-connection/)

Ciekawostka, wszystkie powyższe wpisy powstały w 2017 roku :)  

  

### A ile zarobiłeś na blogowaniu?

Całe okrągłe **0 zł**, a nawet mógłbym odnotować stratę - hosting, domeny wszystko kosztuje :)

Jednak sporo rzeczy zyskałem, nie związanych kompletnie z pieniędzmi m.in. poprawiłem trochę pisanie, dowiedziałem się więcej o analizie strony (z użyciem Google Analytics), zacząłem zwracać większą uwagę na wartość wpisów itp.

Co w tym wszystkim jest najważniejsze, moje blogi odwiedziło ponad 2 000 osób, może pomyślisz, że to niewiele, dla mnie jednak to sporo, kolejny rok zapowiada się jeszcze lepiej.  

Jeżeli chcesz być na bieżąco, dołącz do **newslettera.**  

  

## 

**Newsletter**

Zapisz sie na cotygodniową porcję ciekawostek prosto na twoją skrzynkę e-mail!  
Dodatkowo przy zapisie otrzymasz bonus, w formie PDF-a z 5 notatkami z książek z dziedziny produktywności i biznesu.

  

  

## Pozytywy 2018

- Ponad 140 dni codziennych ćwiczeń
- Poprawienie czasu na Półmaratonie Marzanny
- Ukończenie 2 maratonów
- Ukończenie Górskiego Biegu 34 km
- Rok bez sklepowych słodyczy, słodzonych napojów i fast food-u
- 40 wpisów na blogu prywatnym
- 12 wpisów na blogu technicznym
- Cykl artykułów o blockchain wspólnie z 2 innych autorów
- Dowiezione 2 prezentacje i 1 szkolenie
- Przeznaczyłem 1% moich dochodów miesięcznie na cele dobroczynne
- Ponad 60 dni codziennego notowania za co jestem wdzięczny
- Sporo prac ukończonych względem budowy i wykończenia domu
- Przeczytałem Stary Testament i ~ 80 % Nowego Testamentu
- Zmieniłem “ścieżkę kariery”
- Gotowałam 12 potraw z różnych części świata
- Starałem się spędzać przynajmniej 1h codziennie z Alą i przynajmniej 1 wieczór w tygodniu z Monią

  

## Co mogłem zrobić lepiej w 2018

- Spędzać więcej aktywnego czasu z Alą i Monią (baseny, zwiedzanie itp.)
- Lepiej dysponować czasem - pobudka i koniec dnia o stałej porze
- Faktycznie pisać książkę zgodnie z planem (w tym momencie jestem na początku)
- Lepiej prowadzić newsletter - więcej regularności, więcej wartościowych treści
- Regularnie publikować nowe wpisy
- Więcej uwagi poświęcić wpisom technicznym
- Nie wystąpiłem przed 100 osobową publicznością
- Nie skończyłem czytać Biblii
- Zabrakło konsekwencji w kwestii codziennych ćwiczeń
- Więcej podróżować nawet lokalnie

  

## Plany Na 2019

- Większość planów wiąże się z realizacją zadań, dostępnych TUTAJ (nie będę powielał tej informacji)
- Regularnie publikować wpisy i skupić się bardziej na blogu technicznym
- Regularnie wysyłać newsletter do zapisanych osób
- Wprowadzić przynajmniej 2 nowe nawyki - pozytywne :)
- Mniej “odhaczać”, skupić się bardziej na jakości i samej radości, jaką dana czynność sprawia
- Spróbować pobawić się trochę z innym medium - Instagram / Youtube / Facebook Live?

Co z tego wynika dla Ciebie, droga Czytelniczko / drogi Czytelniku.

Na tym blogu - [blog.krzysztofbury.pl](https://blog.krzysztofbury.pl), pojawiać się będzie mniej wpisów. Głównie podsumowanie miesiąca, 1 notatka z książki w miesiącu, regularny cotygodniowy mailing newsletter-a z ciekawostkami z mijającego tygodnia, rzadko przepis kulinary - coś z notatnika mojej Mamy i Babci. Poza tym jeżeli chcesz szukaj mnie na Instagramie / Facebooku lub Youtubie, jeszcze nie wiem co wypali i kiedy :)  

Na blogu - [datacraze.pl](http://datacraze.pl), regularny cotygodniowy mailing techniczny - tips & tricks, 1 duży cykl artykułów z tematyki hurtowni danych, przetwarzania i jakości danych - szczegóły wkrótce, być może cykl video z tematyki technicznej, bardziej chciałbym się sam w tym spróbować, zobaczymy co z tego wyjdzie.

  

## Podsumowanie

Cieszę się, że poświęciłem czas ponad rok temu na porządne planowanie, cieszę się, że w odmętach internetu trafiłem na kanał [Mirka Burnejko](https://www.youtube.com/channel/UCwmFNbGnBeEy9nTt42F4WHw), w sumie te dwie rzeczy plus wsparcie bliskich sprawiły, że dzisiaj jestem tu gdzie jestem.  Mimo kilku niepowodzeń, być może paru zmarnowanych szans i głupich błędów rok 2018 to był dobry rok, to samo pisałem o 2017 więc kurde chyba coś w tym jestem.  

Dziękuję też Tobie, za każdy moment, który poświęciłeś / poświęciłaś na czytanie, mam nadzieję, że dałem Ci odrobinę wartości.  

Życzę Ci wspaniałego roku 2019, realizacji wszystkich planów i żeby na koniec grudnia, po wigilijnym karpiu powiedzieć sobie, to był dobry rok.  

Z fartem wilku!  

Krzysiek
