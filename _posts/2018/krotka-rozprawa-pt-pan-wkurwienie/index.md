---
title: "Krótka rozprawa pt. \"Pan Wkurwienie\""
date: "2018-06-29"
categories: 
  - "inne"
tags: 
  - "gniew"
  - "osobiste"
  - "przemyslenia"
  - "wdziecznosc"
coverImage: "Krótka-rozprawa-Pan-Wkurwienie.png"
---

Wpis o tym jak z _**"Młodych Gniewnych"**_, wyrastają _**"Starzy Wkurwieni"**_. Staram się nie używać wulgaryzmów w artykułach, tym razem będzie wyjątek. Temat od dłuższego czasu siedział w głowie, były chwile refleksji czy w ogóle go publikować, ale no cóż, podtytuł bloga brzmi "W Moim Świecie", nie podoba się? - super, cieszę się że będę mógł oszczędzić parę minut Twojego czasu dodaj tę stronę do blokowanych, a tymczasem wróćmy do rzeczy o wkurwieniu.

\[divider\]

Budzisz się rano, za oknem piękna pogoda, obok Ciebie Żona - miłość Twojego życia, niespodziewanie do łóżka wbija wasza Córka - osoba za którą oddałbyś wszystko, czy może być lepszy początek dnia? Subiektywnie, nie wydaje mi się. Sielanka trwa, dzień mija w najlepsze, co może się stać złego? Wtedy wchodzi _**\*on\***_ \- niestety nie tak jakby się mogło wydawać ubrany cały na biało, wręcz przeciwnie - refleks, myśl, uczucie - _**"Pan Wkurwienie"**_.

Przychodzi nagle, wcale nie prosiłeś o jego asyste, a jednak on jest i zaczyna swoje harce. Chciałem wstać rano, chciałem pobiegać, chciałem medytować, chciałem, chciałem chciałem, ale nie udało się bo ... i jedziemy .. bo nie położyłem się wcześnie, bo jestem leniem i nie wstałem, bo sąsiad odpalił techno o 1 w nocy - k\*\*wa DJ się trafił - widzisz jest nawet tutaj w tym artykule - bo, bo, bo ...

Wiesz co w tym jest najgorsze, sami _**\*go\***_ karmimy - pasożyt - [Pasożyt wewnętrzny (endopasożyt)](https://pl.wikipedia.org/wiki/Paso%C5%BCyt_wewn%C4%99trzny) – organizm cudzożywny, który żyje wewnątrz innego organizmu i dla którego organizm ten (żywiciel) jest źródłem pożywienia.

Wikipedia nie kłamie, a _**"Pan Wkurwienie"**_ zjada wszystko co w nas dobre - miłość, zapał, pasję, współczucie, empatię - co daje w zamian - wkurwienie.

Widzisz go w wielu miejscach, pozwól że podam kilka przykładów:

\[blockquote align="center"\] Piekarnia, sobota rano, kolejka po pieczywo, ekspedientki uwijają się jak małe pszczółki, niby wszystko pięknie a jednak słyszysz. - No ile można czekać w tej kolejce, co to za obsługa jak tak można? - Przepraszam Panią, nie mamy zasięgu w terminalu płatniczym, dlatego dłużej czekamy na potwierdzenia płatności. - Co mnie to obchodzi, że terminal słabo działa, proszę go w takim razie wymienić, dlaczego to ma być moje zmartwienie ... \[/blockquote\]

\[blockquote align="center"\] Droga szybkiego ruchu, ograniczenie do 90, jakiś samochód z przodu jedzie ~ 75 / 80 km/h. - No patrz, jak się wlecze ... tutaj jest do 90 \*baranie\*, rowerem jedź jak nie wiesz jak się samochodem jezdzi ...  \[/blockquote\]

\[blockquote align="center"\] Praca, programista, dostaje "stary" projekt. - Znowu, gówniany projekt ... - Ty, patrz jak tu spierd\*\*\*li, haha co za \*debil\* to pisał ...  \[/blockquote\]

Brzmi znajomo? No właśnie, możesz sobie wymyślić dowolną inną sytuację która będzie się wpasowywać do powyższych opisów.

Teraz pytanie, co się stanie jak będziesz _**\*go\***_ dalej w sobie pielęgnował? Nie wiem na 100% ale raczej nie mam optymistycznych odpowiedzi.

Opowiem Ci na swoim przykładzie, _**"Pan Wkurwienie"**_, będzie Twoim towarzyszem, będzie zawsze przy Tobie, to będzie Twój best friend, nigdy już nie będziesz sam. Fajnie? nie sądzę, w wielu sytuacjach, ten \*nowy\* kolega będzie Ci pokazywał i uwypuklał negatywy, będzie Ci cisną na usta słowa których normalnie nie byłoby sensu wypowiadać. Zamiast odpuścić w wielu sprawach będziesz _"dokręcać śrubę"_, może będziesz postrzegany jako opryskliwy, negatywny, ciągle nie zadowolony człowiek, może ludzie Cię będą ignorować, może będziesz myślał że wszyscy dookoła to \*idioci\* nie rozumieją tego co dla \*Ciebie\* jest przecież oczywiste. Tak, tak może wyglądać świat z nowym kolegą.

No dobra, to może teraz jak moglibyśmy się pozbyć _**"Pana Wkurwienie"**_. Niestety tutaj też nie mam jednej dobrej odpowiedzi. Dlaczego, bo sam staram się z nim walczyć, codziennie, nie zawsze wychodzi, ale napewno każdego dnia jest coraz lepiej. To co mogę opisać to w jaki sposób, ja radzę sobie z tym _**\*kolegą\***_.

### Odpuść

To chyba najprostszy możliwy sposób, ale jak ze wszystkim co proste, wcale nie tak łatwo to wprowadzić w życie.

Tramwaj się znowu spóźnia? Zamiast się wk\*\*wiać i narzekać, odpuść, może warto się przejść, może lepiej wypożyczyć rower i kawałek podjechać?

### Zastanów się nad przyczyną

Jedną z cech _**"Pana Wkurwienie"**_ jest fakt, że skubany szybko działa, często z ust wylecą słowa zanim zdążysz zdrowo-rozsądkowo zastanowić się nad całą sytuacją. To nie jest proste, wymaga refleksu i opanowania, ale rezultat może Cię pozytywnie zaskoczyć.

Być może w przypływie refleksji, "zatrybisz", że sprzedawca, nie ma za dużego wpływu na technologię - patrz przykład z piekarnią - też może mieć swoje zmartwienia i Twoje narzekanie wcale nie pomaga.

### Bądź wdzięczny

Krzysiek, pieprzysz farmazony, piszesz o wkurwieniu za chwilę piszesz o wdzięczności. Tak, i już tłumaczę. Od jakiegoś czasu staram się poświęcić chwilę w trakcie dnia i zastanowić się za co jestem / mogę być wdzięczny. Często te same rzeczy się powtarzają - zdrowie mojej rodziny, bardzo dobra sytuacja finansowa itp. itd. Takie ćwiczenie, daje jedną bardzo ważną rzecz, \[highlight\] świadomość tego jak wiele rzeczy ma się w życiu, które często traktujemy jako rzecz daną, która zawsze była i to się nie zmieni. \[/highlight\]

Błąd, nic nie jest dane na wieczność, więc zamiast się wk\*\*wiać o pierdoły w trakcie dnia, polecam w takich chwilach zastanowić się moment ile rzeczy nas otacza za które powinniśmy być wdzięczni.

Kiepski projekt w pracy? Jasne zdarza się, być może jest to szansa na zrobienie czegoś fajnego w starym świecie, a może jest to czas na zmiany? Na co narzekasz, pracujesz za mityczne [Wykopowe 15k](https://www.wykop.pl/tag/programista15k/) jest masa ludzi dookoła, którzy wykonują _"cięższą"_ pracę, ciesząc się, że w ogóle mogą wstać rano i pójść do pracy.

Powyższe 3 punkty ja najczęśniej staram się stosować, tak jak napisałem nie zawsze wychodzi ale gwarantuje Ci, każda najmniejsza próba _**ubicia** **"Pana Wkurwienie"**_ jest lepsza niż poddanie się jego podszeptom.

Jeżeli, dotarłaś/eś aż do tego miejsca, dziękuję za poświęcony czas. Życzę Ci spokoju, radości i znalezienia w natłoku codziennych obowiązków chwil i rzeczy za które możemy być wdzięczni - jest ich sporo - trust me I'm an engineer.

 

Dzięki, Krzysiek
