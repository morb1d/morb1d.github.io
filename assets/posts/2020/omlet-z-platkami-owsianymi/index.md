---
title: "Puszysty omlet z płatkami owsianymi"
date: "2020-06-07"
categories: 
  - "gotowanie"
  - "masterchef"
tags: 
  - "gotowanie"
  - "masterchef"
coverImage: "PrzepisOmlet.png"
---

Puszysty omlet z płatkami owsianymi to jedno z moich ulubionych dań śniadaniowych. Jest łatwy  w przygotowaniu, ale co ważniejsze, pyszny, pożywny i możesz do niego dodać to, na co masz ochotę. Dawaj, gotuj ze mną! 

## **Składniki (na 1 omlet):**

### **Omlet:**

- 2 jajka
- 3 łyżki płatków owsianych (górskie)
- 2 łyżki mleka (2% czy jakie tam masz pod ręką)
- kawałeczek masła (na patelnię do smażenia)
- szczypta soli
- szczypta pieprzu

### **Dodatki\*:**

- papryka czerwona 100 g (skrojona w kostkę)
- ser żółty 60 g (starty na grubych oczkach)
- 2 / 3 listki sałaty masłowej
- kilkanaście listków szpinaku baby (świeżego)
- szynka / kiełbasa / salceson (generalnie jak Ci to pasuje jakieś mięso w plasterkach lub w kosteczce)
- 3 plasterki pomidora
- kilka plasterków zielonego ogórka
- ćwiartka awokado (skrojona w kostkę)
- ketchup
- majonez 

### **Przygotowanie:**

- Jajka myjemy w ciepłej wodzie i wbijamy do miseczki
- Widelcem lub rózgą roztrzepujemy jajka, żeby uzyskać jednolitą konsystencję
- Dodajemy 2 łyżki mleka (omlet będzie bardziej puszysty)
- Wsypujemy 3 łyżki płatków owsianych, ja używam górskich, żeby było co czuć „pod zębami”
- Na koniec szczypta soli  i pieprzu
- Mieszamy całość
- Na patelni (używam płaskiej do naleśników, ale może być dowolna inna - pamiętaj, że w zależności od wielkości patelni, omlet wyjdzie albo mniejsze, ale grubszy, lub większy, ale cieńszy) roztapiamy masło na średnim ogniu
- Dodajemy przygotowane ciasto na omlet
- Po wlaniu na patelnie rozprowadź delikatnie płatki owsiane po całej patelni, żeby nie kumulowały się tylko w miejscu wylania masy
- Smażymy około 4 min z jednej i 3 minuty z drugiej strony (czas może się delikatnie różnić w Twoim przypadku, sprawdzaj, czy ciasto się nie przypala)
- Łopatką lub sprytnym podrzutem obracamy ciasto w trakcie smażenia 
- I po zakończeniu przenosimy na talerz
- Dodajemy wybrane składniki  (na połówce omletu) i drugą połówką zamykamy całość

Smacznego!

\* dodatki zależą tylko i wyłącznie od Twojej wyobraźni. Ja podałem przykładowe składniki, których używam.
