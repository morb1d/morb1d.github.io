---
title: "Dwa słowa o przyjaźni"
date: "2018-01-13"
categories: 
  - "inne"
tags: 
  - "prywatne"
  - "przyjazn"
coverImage: "Dwa-słowa-o-przyjaźni.png"
---

Przyjaciel / przyjaźń według źródeł należy do grupy słów ogólnosłowiańskich I związany jest z prasłowiańskim czasownikiem \*prьj-a-ti o znaczeniu ‘lubić, sprzyjać komu, przyjaźnić się’. \[1\]

Czy Ty myśląć o przyjaźni „sprzyjasz komuś”?

Każdy z nas (a przynajmniej chciałbym w to wierzyć) może powiedzieć, że ma / miał przynajmniej jednego przyjaciela / przyjaciółkę. Ja mam to szczęście że takich osób w moim życiu jest kilka, ten wpis jest swoistym podziękowaniem im za to, że są niesamowitymi osobami bez których dzisiaj nie byłbym taką osobą jaką jestem, a napewno nie byłoby mnie tu gdzie jestem.

Myśląc o definicji słowa przyjaźń / przyjaciel, miałem w głowie wszystkie sytuacje z życia (które ciągle mam w pamięci), związane z osobami, które postrzegam jako moich przyjaciół. Są to sytuacje zarówno dobre jak i złe, sytuacje pełne radości i chwile smutku, momenty w których uważałem „że jestem królem życia” jak i te w których byłem kompletnym idiotą.

Nie sposób wymien tutaj wszystkich sytuacji ani opowiedzieć (nawet w skrócie) chociażby części, ale wszystkie mają jedną wspólną cechę – w każdej z nich byla przynajmniej jedna osoba, której zawsze mogę o wszystkim powiedzieć, która nie ocenia, ale jednoczęsnie jest szczera, która nie liczy na oklaski, która pomimo tego że zawsze jest, rzadko słyszy słowo dziękuję, która ma świadomość (a czasem nie ma) że pomaga drugiej stronie w ogromny sposób– takimi cechami charakteryzuje się moim zdaniem przyjaźń.

Tylko co to wszystko właściwie znaczy?

„**_Której zawsze mogę o wszystkim powiedzieć_**” – mam na myśli, każdy jeden momen w życiu który wiąże się z dużą ilością emocji i nierzadko uczuć. Kiedy wiem, że mówiąc słowa których następnie żałuję, mogę tej osoby bez skrępowania o tym opowiedzieć – przyznać się jej (przed innymi osobami nie pozwala rozbuhane ego), że popełniłem głupi błąd.

„**_Która nie ocenia, ale jednocześnie jest szczera_**”, pewnie gdyby mi zależało na ocenie zwróciłbym się do kierownika w firmie lub poczekał na ocenę kwartalną. Nie ocenia (to nie znaczy że nie udziela konstruktywnych uwag), bardzo ważna sprawa, świadome odsunięcie emocji na bok, i popatrzenie racjonalnie na sprawę, ale uwzględniając to co się o danej osobie wie jest czymś niesamowitym. Jest szczera, nie słodzi w sytuacji kiedy faktycznie dałem ciała, skoro sam wiem że zachowałem się jak idiota, i usprawiedliwiam swoje zachowanie gigantycznym ego szukając winy gdzie indziej, przyjaciel jasno zakomunikuje, „oj kolego tu jednak Ci się noga powinęła – zachowałeś się jak dzieciak, a swoją klasę schowałeś do kieszeni”.

**„Nie liczy na oklaski”** niczym kultowy bohater komiksów ze świata DC - Batman bycie superbohaterem ma swoje ciemne strony, przyjaźń / przyjaciel jest zawsze kiedy jedna ze stron tego potrzebuje, ale nie czeka na glaskanie po głowie po skończonym zadaniu, schodzi w cień czekając na kolejną okazję do pomocy. Często brakuje (przynajmniej mi) odwagi żeby się przyznać do słabości – wiadomo „ja nie damy rady”, ale niestety patrząc w przeszłość ilość sytuacji w których moi przyjaciele dawali mi świetne rady, kierowali na dobre tory czy po prostu byli w odpowiednim miejscu w odpowiednim czasie jest gigantyczna, a docenienie tego z mojej strony, było mówiąc dość łagodnie słabe.

„**Która ma świadomość (a czasem nie ma) że pomaga drugiej stronie w ogromny sposób”** czy to rozmową, czy konstruktywną krytyką czy to po prostu chwilą ciszy. Znając kogoś wiele lat, dochodzisz do momentu, kiedy sama obecność danej osoby potrafi pozytywnie wpłynąć na Twoje samopoczucie, dlaczego? Bo podświadomie szukasz w danej osobie najlepszych cech i chcesz się z nimi utożsamiać. Patrząc z perspektywy moich przyjaciół staram się czerpać od nich garściami – pozytywne nastawienie do życia, pasje, wiarę w siebie i swoje możliwości, podejście do miłości i bliskich. Każdy człowiek jest inny, cieszę się że miałem to szczęście trafić w swoim życiu na takie osoby, które pomagają mi być lepszą wersją siebie – codziennie.

\[blockquote align="none"\] „jesteśmy wypadkową sumą 5 osób, z którymi najczęściej przebywamy”

Jim Rohn \[/blockquote\]

 

Jeżeli czytając te słowa, myślisz o osobach dla Ciebie bliskich, o tych których określasz mianem przyjaciela / przyjaciólki, przy najbliższej okazji powiedz tej osobie / tym osobom jedno proste słowo – **dziękuję**.

Życzę Ci, czytelniku żebyś otaczał się wspaniałymi ludźmi, którzy będa dla Ciebie – i Ty dla nich – prawdziwymi przyjaciółmi.

Dzięki,

Krzysiek

 

\--

\[1\] [http://poradniajezykowa.us.edu.pl/baza\_archiwum.php?POZYCJA=260&AKCJA=&TEMAT=Etymologia&NZP=&WYRAZ=](http://poradniajezykowa.us.edu.pl/baza_archiwum.php?POZYCJA=260&AKCJA=&TEMAT=Etymologia&NZP=&WYRAZ=)
