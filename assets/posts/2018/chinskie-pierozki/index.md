---
title: "Chińskie Pierożki"
date: "2018-09-23"
categories: 
  - "gotowanie"
  - "masterchef"
  - "trzypoziomy"
tags: 
  - "chiny"
  - "gotowanie"
  - "masterchef"
  - "pierogi"
  - "trzypoziomy"
coverImage: "ChinskiePierozki-1.png"
---

W końcu musiał nadejść ten dzień, dzień w którym mierzę się z lepieniem pierogów - Chińskie Pierożki. Cień nadziei, który brał się z faktu, że miały to być “Chińskie” pierożki, szybko zniknął. Szacunek dla naszych Babć, Mam (a może też Dziadków, Ojców) za lepienie pierogów- nie jest to moja silna strona więc estetyka pozostawia wiele do życzenia, gdybyście też chcieli spróbować, przepis poniżej.

**Cel:** [Realizacja zadania 17 - Master Chef, poziom 1: potrafię ugotować po 1 daniu z każdej głównej kuchni świata](https://blog.krzysztofbury.pl/zadania/);

Na podstawie przepisu ze strony, [Qchenne Wariacje](http://qchennewariacje.blogspot.com/2015/08/chinskie-pierozki-jiaozi-gotowane-na.html)

\[heading align="left"\] Składniki (na 4 osoby): \[/heading\]

**Ciasto:**

- 3 szklanki mąki pszennej
- 1,5 szklanki ciepłej wody
- 0,5 łyżeczki soli

**Farsz:**

- 500g mięsa mielonego wieprzowego
- Por (0,5 szklanki drobno posiekanego)
- 3 ząbki czosnku
- 1 łyżeczka tartego imbiru (świeżego)
- Biały pieprz
- 3 łyżki sosu sojowego
- 2 łyżki posiekanego szczypiorku (ja dodałem suszoną trawę cytrynową)

**Sos:**

- 10 łyżek sosu sojowego
- 2 łyżki octu ryżowego (obojętnie czy czarny czy biały)
- 1,5 łyżeczki cukru brązowego
- 1 ząbek czosnku (przeciśnięty przez praskę)

 

\[heading align="left"\] Przygotowanie \[/heading\]

**Ciasto:**

- Do większej miski przesyp mąkę, dodaj sól i wodę;
- Całość dokładnie mieszaj (jak woda była gorąca użyj łyżki, po ostygnięciu mieszaj ręką), do momentu, aż przestanie się przyklejać do miski;
- Przełóż ciasto na blat, posyp mąką i wyrabiaj dalej aż będzie miało gładką strukturę;
- Przykryj ciasto ścierką i **odstaw na 30 minut;**

**Farsz:**

- W większej misce wymieszaj, mięso, drobno pokrojony por, drobno posiekany czosnek, szczypiorek, starty imbir, sos sojowy oraz pieprz;
- Całość dokładnie wymieszaj;

**Ciasto + Farsz:**

- Blat lub stolnice posyp mąką wyłóż ciasto i rozwałkuj jak najcieniej;
- Średnią szklanką wycinaj podstawę pieroga (okrąg / kwadrat - obojętne :));
- Reszty ciasta zgarniaj i ponownie rozwałkuj;
- Na środek wyciętego ciasta nakładaj łyżeczką małą porcję farszu;
- No i teraz magia: zegnij ciasto w połowie brzegi zaciśnij palcami, tak żeby farsz nie wypłynął przy gotowaniu - brzmi łatwo? - powodzenia :);
- W oryginalnym przepisie pierożki gotuj przez **7-10 min** w bambusowym sicie na parze;

**“ale ja nie mam bambusowego sita”** - witaj w moim świecie  - Qchenne Wariacje nie zapomniały o takich osobach i jest na to rada :) - w większym garnku zagotuj wodę wrzuć pierożki (nie wszystkie naraz chyba że masz taki wielki garnek) i gotuj przez **8 minut**;

- Po ugotowaniu podawaj z przygotowanym sosem;

**Sos:**

- W misce wymieszaj sos sojowy, ocet ryżowy i cukier;
- Dodaj przeciśnięty przez praskę czosnek wymieszaj całość;
- Przelej do mniejszych miseczek;

 

Smacznego!
