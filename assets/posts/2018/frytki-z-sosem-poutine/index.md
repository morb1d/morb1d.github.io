---
title: "Frytki z sosem Poutine"
date: "2018-03-25"
categories: 
  - "gotowanie"
  - "masterchef"
  - "trzypoziomy"
tags: 
  - "frytki"
  - "gotowanie"
  - "masterchef"
  - "poutine"
  - "trzypoziomy"
coverImage: "FrytkiPoutine.jpg"
---

**Cel:** Realizacja [zadania 17 - Master Chef](https://blog.krzysztofbury.pl/zadania/), poziom 1: potrafię ugotować po 1 daniu z każdej głównej kuchni świata;

Frytki w niespodziewanym kanadyjskim wydaniu. Na podstawie przepisu ze strony **[Stonerchef](http://www.stonerchef.pl/)** (polecam zerknąć na inne przepisy!). Oryginalny przepis: _[http://www.stonerchef.pl/frytki-sosem-poutine/](http://www.stonerchef.pl/frytki-sosem-poutine/)_ 

 

#### Składniki (na 2 osoby):

- 1kg / 1,2kg ziemniaków
- 2 łyżki masła
- 2 łyżki mąki uniwersalnej (ja użyłem typ 450)
- 0,5l bulionu wołowego
- 2 ząbki czosnku
- 0,5 cebuli
- 1/2 łyżeczki soli
- szczypta pieprzu
- 0,5l piwa (IPA lub inne mocno chmielowe; ~ 60 ml do sosu, reszta do frytek)
- 1 łyżka ketchupu
- 1 łyżka sosu Worcestershire
- 2 łyżeczki octu balsamicznego
- 1 kulka mozzarelli
- 1 - 1,5 l oleju do smażenia frytek (ja użyłem słonecznikowego)

 

#### **Przygotowanie**:

**Ziemniaki:**

- Obierz ziemniaki, opłucz
- Pokrój w kształt frytek  (na tyle na ile pozwalają ziemniaki, grubość itp. jak lubisz)
- Wrzuć do większej miski
- Zalej piwem
- Przykryj folią spożywczą i wstaw do lodówki (na czas przygotowania sosu)

**Sos:**

- Do średniego garnka (na średnim palniku) roztop masło, cały czas mieszając
- Dodaj mąkę i połącz dokładnie z masłem
- Smaż przez ok. 2 minuty
- Dodaj drobno posiekaną cebulę (dużo drobniej niż moja za zdjęcia) i czosnek przetarty przez praskę
- Smaż całość przez ok. 3 minuty
- Dodaj bulion, ketchup, sos Worcestershire, ocet balsamiczny, piwo, sól i piperz
- Doprowadź sos do wrzenia i trzymaj na dużym ogniu przez ok. 7 minut - mieszając co jakiś czas
- Sos powinnien mieć gładką konsystencję i delikatnie spływać po łyżce - jeżeli będzie zbyt gęsty dodaj buliony (lub ewentualnie trochę wody)  i gotuj jeszcze przez ok. 2 minuty

**Finał**:

- Do większego garnka wlej olej i podgrzej do temperatury ok. 130 stopni
- Wyjmij frytki z lodówki
- Osusz i wrzuć do garnka z olejem
- Gotuj około 4 minuty żeby frytki mogły zrobić się miękkie
- Wyjmij frytki osusz z tłuszczu, podnosząc w tym samym czasie temperaturę oleju do ok. 170 stopni
- Włóż frytki do rozgrzanego oleju i gotuj prez kolejne 5 -7 minut aż uzyskają złoto-brązowy kolor i wspaniałą chrupkość
- Wyjmij frytki, odsącz z nadmiaru oleju, posól
- Dodaj poszarpaną mozzarellę i polej sosem poutine

 

Smacznego!
