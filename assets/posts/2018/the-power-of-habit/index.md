---
title: "The Power Of Habit - Notatka + spostrzeżenia"
date: "2018-12-16"
categories: 
  - "notatki-z-ksiazek"
  - "produktywnosc"
  - "trzypoziomy"
tags: 
  - "habit"
  - "ksiazka"
  - "nawyki"
  - "notatka"
  - "spostrzezenia"
coverImage: "The-Power-Of-Habit.png"
---

**Tytuł oryginału:** The Power of Habit: Why We Do What We Do in Life and Business  

**Tytuł Polski:** Siła nawyku. Dlaczego robimy to, co robimy i jak można to zmienić w życiu i biznesie.  

**Autor:** Charles Duhigg  

**Link:** [Amazon,](https://amzn.to/2QTe3tX) [Lubimy Czytać](http://lubimyczytac.pl/ksiazka/171834/sila-nawyku-dlaczego-robimy-to-co-robimy-i-jak-mozna-to-zmienic-w-zyciu-i-biznesie)  

Siła nawyku, solidny tytuł więc i oczekiwania były spore … nie zawiodłem się. Książka rozmontowuje nawyk w bardzo pragmatyczny sposób, każdy element budujący całość jest dokładnie opisany.  

## **Notatki - The Power Of Habit**

- 3 filary nawyku: **bodziec**, **rutyna**, **nagroda**
- **Bodziec** - coś co jest “punktem zapalnym” Twojego nawyku
    - O której godzinie nawyk będzie miał miejsce
    - Gdzie w danym momencie będziesz
    - Kto będzie z Tobą
    - Czy akurat skończysz coś robić
    - Jakie emocje będą Ci towarzyszyć

Nie potrzebujesz wszystkich powyższych elementów, **wystarczy jeden, który posłuży za bodziec.**  
  

- **Rutyna** \- to zachowanie, które stanie się Twoim nawykiem

- **Nagroda** \- coś czym wynagrodzisz się za wykonanie “rutyny”
    
    - Czy faktycznie cieszysz się z otrzymania tej nagrody? Jeżeli nie wybierz inną nagrodę.
    - Po kilku dniach, czy z niecierpliwością czekasz na nagrodę, gdy jesteś wystawiony na **bodziec?** Jeżeli nie wybierz inną nagrodę.
    
    - Po kilku tygodniach, czy bardziej cieszysz się na sam fakt wykonywania **rutyny** niż na **nagrodę?** Jeżeli tak gratulacje masz nowy silny nawyk!

**Przykład:**

- **Nawyk:** zdrowe przekąski w pracy (zamiast słodyczy)
- **Bodziec:** zakończenie spotkania / konkretna godzina
- **Rutyna:** “spacer” / przejście od biurka do sklepu
- **Nagroda:** rozmowa z kolegami / koleżankami z pracy w trakcie “spaceru”

## 

**Newsletter**

Nowe notatki prosto na Twoją skrzynkę.Dodatkowo otrzymasz **PDF** - Książki w Pigułce Część 1 - 5 notatek z książek z dziedziny produktywności i przedsiębiorczości.

  

## **Spostrzeżenia - The Power Of Habit**

#### **Wzór nawyku**

**Kiedy**  …. (bodziec), **wtedy** …. (rutyna), **ponieważ dzięki temu** … (nagroda).  

#### **Monitoruj nawyk**

Co dla mnie okazało się szczególnie ważne, zapisuj sobie, kiedy nie zrealizowałeś tego co zaplanowałeś w kontekście nawyku i co było tego przyczyną - wyciągaj z tego wnioski! Jeżeli coś się nie udaje, może po prostu wymagasz od siebie za dużo na początek (zmniejsz częstotliwość / ilość etc.)? Możesz użyć też aplikacji na telefon: Habit Loop, Habitica, Habitify etc.  

#### **Próbowałam/em, “u mnie nie działa”**

Być może w przypadku jakiegoś konkretnego nawyku sama świadomość bodźca, rutyny i nagrody + dyscypliny nie będzie działać. Jednak według mnie jest to tylko kwestia ilości podjętych prób. Dlaczego tak uważam? Sam zmagam się z jednym negatywnym nawykiem, wiele razy dawałem ciała, pomimo świadomości cech specyficznych dla nawyku. Mogłem się poddać i powiedzieć, hej hej nie działa walić to, mimo to ciągle próbuję. Z każdą kolejną próbą jest coraz lepiej, i wiem że w dużej części zawdzięczam te małe sukcesy (przerywane porażkami, jeszcze), dzięki dokładnej świadomości nawyku, monitorowaniu co idzie dobrze a gdzie popełniam błędy.  

#### **Wyznacz dokąd zmierzasz, nagradzaj się**

Nowy nawyk, lub zmiana starego to jedna rzecz, równie ważne jest, żeby wiedzieć kiedy osiągnie się założony cel. Po 5 udanych dniach, miesiącu, roku? Wyznacz sobie cel, do którego będziesz dążyć, po jego osiągnięciu, spraw sobie nagrodę - motywacja musi być!

## **Podsumowanie**

Jeżeli chcesz popracować nad swoimi nawykami (wiadomo - Nowy Rok - nowy ja), wstawanie rano, nie podjadanie, ćwiczenia etc. zerknij do Siły Nawyku Charles-a Duhigg-a. Nie mówię że samo przeczytanie wystarczy, jak zawsze wszystko wymaga pracy. Podobnie jest z nawykami, zmiana istniejących / dodanie nowych będzie wymagało pracy. Jednak dzięki tej książce będziesz wiedzieć jak się do tego “metodycznie” zabrać.  

Życzę, Ci osiągnięcia wszystkich planów w Nowym Roku!  

Pozdrawiam,

Krzysiek
