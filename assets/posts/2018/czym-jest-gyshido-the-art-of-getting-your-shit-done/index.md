---
title: "Czym jest GyShiDo - The art of getting your shit done"
date: "2018-03-17"
categories: 
  - "produktywnosc"
tags: 
  - "cele"
  - "gyshido"
  - "produktywnosc"
  - "zadania"
coverImage: "GyShiDo.jpg"
---

Na stronę [https://gyshido.com/](https://gyshido.com/) trafiłem przypadkiem przeglądając jeden z portali społecznościowych (prawdopodobnie Twitter). Chwytliwy tytuł spowodował, że przeczytałem dokładnie każdy punkt “_tej sztuki_”, “_**sztuki**_” która w dosłownym tłumaczeniu pozwala Ci realizować zaplanowane zadania. Siedem punktów w zamyśle autorów - [Pascala Finette](https://finette.com/) i [Daniela Epsteina](http://danielepstein.me/) - ma pomóc w systematycznym realizowaniu zadań, natomiast co mnie zaciekawiło, to fakt, że punkty te nie są niczym odkrywczym, w większości książek traktujących o produktywności znajdziemy opisy dokładnie jednego lub wielu z tych punktów. Ciekawa natomiast jest bezpośredniość i prostota (w dobrym tego słowa znaczeniu) przedstawionych punktów.

 

\[heading align="left"\] Relentless Focus - Bezwzględne skupienie \[/heading\]

**Skup się na bezwzględnej realizacji 10% zadań,** **które dadzą największą wartość.** Warto zastanowić się czy zadania które codziennie realizujemy faktycznie przybliżają nas do naszych celów, czy po prostu sprawia nam dużą radość przekreślanie kolejnych zakończonych (zaplanowanych wcześniej) tematów, które być może nie pomagają nam dotrzeć w wyznaczonym kierunku.

 

\[heading align="left"\] Single Task - Pojedyncze zadanie \[/heading\]

**Robienie wielu rzeczy naraz to mit**. Przekonałem się o tym niejednokrotnie na własnej skórze, nie mówię, że się nie da, oczywiście że się da czasem z lepszym a czasem z gorszym skutkiem, ale często jakość wykonanej w ten sposób pracy, znacząco odbiega - negatywnie - od pracy wykonanej w pełnym skupieniu nad jedną czynnością.

 

\[heading align="left"\] Boring Consistency - Nudna Regularność \[/heading\]

Nawiązując do punktu 1 rób ciągle “**odpowiednie**” rzeczy, takie które dają wartość. Często jest to nudne, ale rutyna daje 1 ważną rzecz - **nawyk**. A nawyk zmienia rzeczy trudne w rzeczy które nie wymagają wysiłku. Jeżeli tylko skupisz się na tych zadań które dają wartość, sukces i wyniki przyjdą same.

 

\[heading align="left"\] No Bullshit - Nie gadaj głupot \[/heading\]

W jęzku polskim, jest piękny bluzg, który zacnie nadałby się do podsumowania tego punkty - “_nie pier\*\*l_”. Pracując z kimś bądź szczery i komunikuj się w jasny i zrozumiały sposób. To nie jest łatwe, _heck_ często innym może się nie podobać szczerość (szczególnie ta dosadna), nikt nie mówił że będzie łatwo. Tutaj jak ze wszystkim, proponuje garść zdrowego rozsądku, każdy z nas ma inny charakter i inaczej reaguje w różnych sytuacjach, można być całkowicie szczerym, nie tracąc na taktowności wypowiedzi.

 

\[heading align="left"\] No Meetings - Brak Spotkań \[/heading\]

Dla niektórzych osób, może będzie to nowość, ale wzięcie udziału w spotkaniu stworzonym na podstawie poprzedniego spotkania, którego wynikiem będzie inne spotkanie nie jest niczym zaskakującym. No cóż może się teraz wylać fala hejtu, ale jeżeli Ty Czytelniku / Czytelniczko bierzesz udział w spotkaniach które nie dają wartości, w Twoim narzędziu pocztowym napewno jest opcja “_**odmów spotkanie**_” skorzystaj z niej. Oczywiście nie chcę demonizować , zdarza się że spotkania wnoszą wartość, jednak z doświadczenia jest ich znacząca mniejszość. Według twórców GyShiDo, spotkania istnieją tylko w 2 formach - _**stojące**_ i _**społeczne**_. Społeczne to np. kawa, śniadanie, obiad, kolacja itp. Stojące to dowolne inne spotkanie w którym mamy wziąć udział i wbrew pozorom jest to całkiem trafna uwaga, czy gdyby ktoś zaprosił Cię na spotkanie 1 godzinne i kazał przez całą godzinę stać, myślisz, że cel spotkania zostałby osiągnięty przed upływem godziny?

 

\[heading align="left"\] Follow up - Realizuj \[/heading\]

Niech nikt nie czeka na Twoją część pracy - _**nigdy**_.  Jeżeli pracujesz w zespole to zwykle wynik pracy jest składową zadań wykonanych przez różne osoby, często te zadania są zależne od siebie. W momencie kiedy Ty “nie dowozisz” swoich rzeczy na czas, blokujesz pracę innej osoby. Korzystając z punktu 4, jeżeli widzisz że termin / jakość etc. może zostać nie dotrzymane porozmawiaj z ludźmi w swoim zespole / z ludźmi którzy czekają na efekt Twojej pracy, nie zostawiaj takich rzeczy na koniec.

 

\[heading align="left"\] Don’t be an Asshole - Nie bądź dupkiem \[/heading\]

Nie da się prościej, dążenie do realizacji celów, bycie szczerym, spotkania tylko na stojąco … wszystko fajnie. Pamiętajmy tylko o jednym, wszyscy jesteśmy ludźmi, częścią większego społeczeństwa, rzadko solistami. Realizujmy cele, sprawdzajmy co działa co nie działa, ale szanujmy przy tym czas, emocje i poglądy innych osób.

 

Proste, dosadne 7 punktów, wbrew pozorom nie łatwych. Jak zwykle "nie bierz" nic na słowo, sprawdź 1 lub wszystkie z tych punktów w codziennym życiu, zobacz czy “sztuka” GyShiDo jest drogą którą chcesz podążać.

Dzięki, Krzysiek
